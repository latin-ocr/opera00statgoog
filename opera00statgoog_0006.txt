MAURIGIO · KROHN · ALFREDUS · KLOTZ · S.

Constat te, mi Krohni, de Statio praecipue esse meritum,
quippe qui eximia diligentia assiduaque industria quicquid
ad eius Silvas conlucandas pertinet congesseris librorum·
que collationes et ipse diligentissime confeceris et ab aliis
conquisiveris. me vero non Stati tantum, sed meo quoque
nomine summas tibi habere gratias libere et libenter pro·
fiteor. non dico quod apparatus critici copias locupletis-
simas perlongum tempus comparatas mihi tradidisti et in
defendendo Statio a coniectatorum libidine strenuus ex·
stitisti adiutor, sed insuper amicitiae sincerae vinculo me
tibi coniunxisti. quae cum ita sint, summopere laetor,
quod libi hanc Stati Silvarum editionem, quam ipse fueras
perfecturus, nunciam offerre possum. scis enim me hoc
opus a te optimis auspiciis incohatum, dein propter ne·
gotiorum grave onus diu sepositum, denique in me trans
latum maxime fovisse. quamobrem licet non dubitem, quin
tu totam rem melius fueris expediturus, dummodo per tem-
poris angustias licuisset, tamen spero te quoque gavi·
surum, quod quae tu ante tu‘a lustra susceperas, ea
nunc tandem in publicum emittuntur non absoluta, sed ad
finem quendam perducta. neque apud te haecomnia ex·
ponere opus est, qui nosti, sed et ceteris indico, ut sciant,
cui debeatur potissimum, si quid inest boni in nostro
opusculo. vale.

 

